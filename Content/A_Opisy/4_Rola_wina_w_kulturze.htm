<!DOCTYPE html>
<html xmlns:MadCap="http://www.madcapsoftware.com/Schemas/MadCap.xsd" lang="en-us" xml:lang="en-us" data-mc-search-type="Stem" data-mc-help-system-file-name="index.xml" data-mc-path-to-help-system="../../" data-mc-target-type="WebHelp2" data-mc-runtime-file-type="Topic" data-mc-preload-images="false" data-mc-in-preview-mode="false" data-mc-toc-path="Strona_tytulowa">
    <head>
        <meta name="viewport" content="width=device-width, initial-scale=1.0" />
        <meta charset="utf-8" />
        <meta http-equiv="X-UA-Compatible" content="IE=edge" />
        <meta http-equiv="Content-Type" content="text/html; charset=utf-8" />
        <link href="../../Skins/Default/Stylesheets/Slideshow.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/TextEffects.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Topic.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Styles.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Tablet.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Mobile.css" rel="stylesheet" type="text/css" data-mc-generated="True" /><title>Rola wina w kulturze</title>
        <link href="../ZZ_Zasoby/WinoStylesheetModern.css" rel="stylesheet" type="text/css" />
        <script src="../../Resources/Scripts/jquery.min.js" type="text/javascript">
        </script>
        <script src="../../Resources/Scripts/require.min.js" type="text/javascript" defer="defer">
        </script>
        <script src="../../Resources/Scripts/require.config.js" type="text/javascript" defer="defer">
        </script>
        <script src="../../Resources/Scripts/foundation.min.js" type="text/javascript" defer="defer">
        </script>
        <script src="../../Resources/Scripts/plugins.min.js" type="text/javascript" defer="defer">
        </script>
        <script src="../../Resources/Scripts/MadCapAll.js" type="text/javascript" defer="defer">
        </script>
    </head>
    <body>
        <h1>Rola wina w kulturze</h1>
        <p>Wino, odkąd człowiek zaczął je wytwarzać, stanowiło nie tylko ważny element jego diety, ale zostało włączone w jego religię, tradycje, rozrywki, sztukę, przez co zaczęło być nierozerwalnie związane z kulturą.</p>
        <p>Już według sumeryjskiego mitu bóstwa Enki i Ninmah upiły się winem, świętując stworzenie ludzi. W całym starożytnym świecie wino było związane z obrządkami religijnymi, wierzono, że wino jest darem boskim, czego wyrazem są ofiary w egipskich grobowcach, grecki kult Dionizosa, rzymski kult Bachusa. Duże ilości wina przynoszono do świątyń, spożywano na ucztach ku czci bogów.</p>
        <p>Znaczny wzrost popularności wina związany był z kultem greckiego boga wina, płodności, wegetacji – Dionizosa. Dionizos z jednej strony kojarzony był z dobrodziejstwem, łagodzeniem niedoli człowieka; z drugiej był mściwy, karcący wszystkich, którzy mu się sprzeciwiali. Jego kult przybierał formy nieograniczonego picia alkoholu, orgii; było to umyślne przekraczanie ram normalnego zachowania. Tymczasem Dionizos od swoich czcicieli nie wymagał upijania się, chodziło raczej o osiąganie stanu relaksu i radości. Centrum towarzyskiego życia greckich mężczyzn stanowił symposion (dosłownie wspólne picie) ku czci Dionizosa, podczas którego nierzadko dyskutowano na tematy związane z filozofią czy polityką.</p>
        <p>Grecki bóg wina Dionizos szybko został w Rzymie przemianowany na Bachusa i stał się częścią tamtejszej mitologii, a obchody kultu tego boga zmieniły nazwę z dionizji na bachanalia. Kult Bachusa nie pasował do tradycyjnych rzymskich wartości jak dyscyplina, stoicyzm, honor, do tego stopnia, że został zakazany przez senat w 186 p.n.e. i zniesiony dopiero przez Juliusza Cezara. Generalnie w starożytnym Rzymie i Grecji ludy pijące piwo zamiast wina (np. Celtowie) były uznawane za barbarzyńców.</p>
        <p>Wino do dzisiaj stanowi ważny element kultury w niektórych regionach świata. W tabeli poniżej Znajduje się kilka państw związanych z winem oraz ich cechy charakterystyczne.</p>
        <table style="width: 100%;">
            <col />
            <col />
            <thead>
                <tr>
                    <th>Państwo</th>
                    <th>Cechy charakterystyczne</th>
                </tr>
            </thead>
            <tbody>
                <tr>
                    <td>Francja</td>
                    <td>wina często stawiane za wzór; możliwości produkcji praktycznie każdego stylu wina</td>
                </tr>
                <tr>
                    <td>Włochy</td>
                    <td>jeden z najważniejszych krajów winiarskich; wiele lokalnych odmian winorośli</td>
                </tr>
                <tr>
                    <td>Hiszpania</td>
                    <td>szlachetne sherry i coraz częściej wykorzystywany potencjał na świetne wina</td>
                </tr>
                <tr>
                    <td>Niemcy</td>
                    <td>jedne z najlepszych białych win na świecie, lekkie i długowieczne</td>
                </tr>
                <tr>
                    <td>Portugalia</td>
                    <td>produkcja <a href="https://pl.wikipedia.org/wiki/Porto_(wino)">porto</a>, madery</td>
                </tr>
            </tbody>
        </table>
    </body>
</html>